---
title: Skúsenosti
meta:
    title: Skúsenosti
    description: Poďte ku mne všetci, ktorí sa namáhate a ste preťažení, a ja vás posilním.
quote: >
    „Poďte ku mne všetci, ktorí sa namáhate a ste preťažení, a ja vás posilním.”
author: (Mt 11,28)
mainImage: /images/experiences.jpg
---

## Kláštor z pohľadu návštevníkov

### Nela

> „Bolo v Pánovej vôli, aby som našla cestu do Kláštora v Horných Orešanoch... vôľa, ktorá mi
> zachránila život... Bola som vyčerpaná a preťažená – stres v práci, neutíchajúce požiadavky,...
> Moje hodnoty v kontraste s dnešným spôsobom života boli zdrojom mnohých otázok, na ktoré
> som nevedela nájsť odpovede... Kláštor v Horných Orešanoch je miesto, kde som dostala
> odpovede na moje otázky! Vždy, keď sem prídem, nájdem pokoj a radosť! Nanovo získam odvahu
> ísť a zdieľať Pánov odkaz – mať trpezlivú a milú lásku k tým, ktorých mi Pán posiela do cesty!
> Veľmi pekne ďakujem ... za všetko!”

### Kristína

> „V istom momente života som musela pochopiť, že život bez nečakanej zmeny, problémov, radostí
> a starostí neexistuje. Mojim životným cieľom sa preto stalo hľadať pravý pokoj bez ohľadu na
> situáciu v ktorej sa nachádzam. Ten kto každému sľúbil takýto pokoj je Ježiš Kristus. No mne
> tento pokoj často chýba a ocitám sa v strachu a v úzkosti a to aj preto, že nemám skutočný vzťah
> s tým, ktorý vie dať pokoj.  Sestry v Orešanoch som navštívila za účelom prehĺbiť/ začať budovať
> svoj vzťah s Ježišom. Sestry ma pozvali na prednášky, ktoré organizujú. Úprimne musím povedať,
> že prednášky sú úúúúžasné, ja ich „hlcem“ a pomaly mi pomáhajú vyskladať mozaiku  zmyslu
> môjho života.

### Michaela

> „Keď som prvýkrát počula o kláštore v Orešanoch, absolútne sa mi tam nechcelo ísť. Ale keď som
> počula skúsenosti mojich kamarátok, tak ma to tam začalo veľmi lákať. „Pobyt v kláštore”
> bol veľmi zvláštny. Prinieslo mi to veľký boj do srdca, ktorý som nechápala. Bol tam neskutočný
> pokoj. Prednášky boli veľmi zaujímavé a&nbsp;pútavé. Veci, ktoré by som chcela, aby mali k nim
> ľudia prístup aj bežne v&nbsp;kostoloch. Aby o tom kňazi viac rozprávali v kostoloch. Vďaka Bohu
> za sestričky. Sestričky sú veľmi milé, radi sa smejú a sú super kuchárky. Vôbec nie sú také, ako
> ich vníma svet, svätuškárky v sukniach, ktoré kľačia iba na kolenách.”

### Darina

> „Dnešná doba je pomerne stále viac poznačená šírením nezáujmu o Boha, o Božie slovo a o celú
> nábožnosť ako takú.. Preto som vďačná Bohu, že mám tú milosť zúčastňovať sa duchovných
> sedení v kláštore Najsvätejšej Bohorodičky v Horných Orešanoch, kde môžem naplno a aktívne
> vnímať Božiu prítomnosť, jeho nekonečnú lásku a nanovo objavovať Božie posolstvo spásy.”

### Jana

> „Duchovna obnova na tému „Umenie rozlišovať“ u sestričiek benediktínok v Horných
> Orešanoch bola presne tým, čo som v danom momente pre svoj život potrebovala počuť. Prekvapila
> ma hĺbka analýzy krátkeho vybraného úryvku z Božieho slova (Gn 1, 1-5), ktoré sme verš po verši
> dôkladné rozluskli. Napriek tomu, že kniha Genezis patri k mojim obľúbeným, nikdy predtým som si
> neuvedomila, aké dôležité veci mi hovoria do života hneď jej prvé verše :) Veľmi mi pomohlo aj
> následné praktické cvičenie - sebaanalýza pred eucharistickým Ježišom. Vďaka za tuto službu!“

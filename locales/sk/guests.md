---
title: Prijíjmanie hostí | Benediktínky | SK
metaDescription: >-
    Kláštor umožňuje prijať hostí, tzn. kohokoľvek, kto túži prehĺbiť svoj vzťah s Bohom, zúčastniť
    sa našej liturgie, porozprávať sa alebo odpočinúť si v tichu. S Božou pomocou sa nám skrze
    našich dobrodincov podarilo dostavať celú hosťovskú časť. Dokončená časť kláštora už dnes
    umožňuje prijímať hostí, ktorí k nám prichádzajú.
preamble:
    title: Prijíjmanie hostí
    text: >
        „Hľadaj radosť v Pánovi a dá ti, za čím túži tvoje srdce. Pánovi zver svoje cesty a jemu
        dôveruj, on sa už postará.“

    author: (Žalm 37,4-5)
    img: /images/article02.jpg
---

Dnešný svet je poznačený nedostatkom duchovného svetla a tepla, častokrát deformovaný, bez
rovnováhy a krásy. Človek sa v ňom ľahko stráca a nevie nájsť odpovede na otázky o hľadaní zmyslu
života, lásky a šťastia. Benediktínsky kláštor je domom sestier, zároveň má byť domom Božím
uprostred tohto sveta. Tento kláštor je preto otvorený pre každého človeka, ktorý je v núdzi,
človeka ochotného hľadať odpovede a otvoreného prijať pravdu. Kláštor tak predstavuje ostrov
pokoja v búrlivom mori dnešného sveta - je majákom, ktorý dáva svetlo na život človeka.

Kláštor umožňuje prijať hostí, tzn. kohokoľvek, kto túži prehĺbiť svoj vzťah s Bohom, zúčastniť
sa našej liturgie, porozprávať sa alebo odpočinúť si v tichu. S Božou pomocou sa nám skrze našich
dobrodincov podarilo dostavať celú hosťovskú časť. Dokončená časť kláštora už dnes umožňuje
prijímať hostí, ktorí k nám prichádzajú.

Buď naším hosťom!

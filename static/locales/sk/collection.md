---
title: Zbierka na dokončenie exteriéru kláštora
preamble:
    text: >
        „Ďakujeme za každý príspevok. Za našich dobrodincov sa každý deň modlíme a
        raz za mesiac je na ich úmysel slúžená svätá omša. Dvakrát do roka
        organizujeme pre záujemcov s radov našich darcov duchovnú obnovu v našom
        kláštore.”
    author: Sestry benediktínky
    img: /static/images/collection.jpg
---

Kláštor najsvätejšej Bohorodičky bol založený v&nbsp;r.&nbsp;2006 Kláštorom Sv.&nbsp;Marka
v&nbsp;Offide. O&nbsp;dva roky neskôr bola započatá stavba. Dokončená časť Kláštora už dnes 
umožňuje prijímať tých, ktorí sa potrebujú stíšiť a&nbsp;načerpať silu. Avšak kláštorný komplex
je&nbsp; stále vo výstavbe. Chýbajú exteriérové omietky, izolácie, kostol – len hrubá stavba... 
Pôsobením poveternostných vplyvov dochádza ku&nbsp;postupnému znehodnoteniu nedokončených častí 
stavby. Aby&nbsp;náš kláštor mohol plnohodnotne plniť svoje poslanie, je&nbsp;nevyhnutná jeho 
dostavba. Táto je&nbsp;však možná len z&nbsp;dobrovoľných príspevkov našich dobrodincov. K&nbsp;
tomuto ušľachtilému cieľu môžete prispieť aj Vy! Za&nbsp;našich dobrodincov sa každý deň modlíme
a&nbsp; raz za&nbsp;mesiac je&nbsp;na&nbsp;ich úmysel slúžená sv.&nbsp;omša.

> „Pôsobením poveternostných vplyvov dochádza ku postupnému znehodnoteniu
> nedokončených častí stavby.”

<div class="image-full">
    <img src="/static/images/article01-1.jpg">
    <p>Kláštor najsvätejšej Bohorodičky (Horné orešany)</p>
</div>

# Architektúra stavby

### Dva svety

Architektúra nášho Kláštora predovšetkým hovorí o&nbsp;stretnutí dvoch svetov: sveta modernej 
spoločnosti, s&nbsp;tradičným svetom kláštorného života, ktorého „pôvod je&nbsp;v&nbsp;pradávnych 
časoch, v&nbsp;dňoch veľmi ďalekých” (Mich 5,1). Toto stretnutie je&nbsp;vyjadrené kombináciou 
dvoch architektonických štýlov, ktoré sa k&nbsp;sebe približujú, aby&nbsp;sa stali jedným, no&nbsp;
bez toho, že&nbsp;by&nbsp;sa plietli. Jeden bez druhého by&nbsp;bol neúplný. Pre mníšsku klauzúru 
bol vybraný klasický štýl, pre kostol a&nbsp;hosťovský trakt naopak, moderný. Oba komplexy sú 
založené na&nbsp;symetrických tvaroch, ktoré sú vyjadrením plnosti a&nbsp;dokonalosti: štvorec pre 
klauzúru, kruh pre sektor, ktorý sa týka pohostinnosti voči svetu.

### Prístup do Kláštora

Pre umocnenie čo najväčšej otvorenosti konceptu, sa polkruhovitá forma, ktorá ohraničuje hosťovskú časť s&nbsp;kostolom, smerom k&nbsp;príjazdovej ceste, predlžuje do&nbsp;vejára: „Pozrite, prichádzajú zďaleka, títo od&nbsp;severu a&nbsp;od&nbsp;západu…” (Iz 49,12). Podľa tohto kruhového rozvrhnutia prístupového areálu vedú všetky kroky jedným smerom, čo v&nbsp;hosťovi vyvoláva pocit, že&nbsp;existuje stred, ktorý treba objaviť; jadro, ktoré priťahuje a&nbsp;zároveň vyžaruje. V&nbsp;polkruhovej línii periférie tejto vstupnej časti, sa týči vo forme stél (pamätníkov) dvanásť „strážcov” bdejúcich nad&nbsp;naším Kláštorom: „dvanásť stél pre dvanásť kmeňov Izraela” (Ex 24,4), „s dvanástimi menami dvanástich Baránkových apoštolov” (Zjv 21, 14). Hosťovi je&nbsp;teda rezervovaná moderná časť budovy, čím sa&nbsp;mu pri prvom kontakte s&nbsp;jemu neznámym kláštorným svetom poskytne možnosť „aklimatizovať sa”. Ale aj napriek tomu, nie je&nbsp;prístup k&nbsp;hosťovskej časti úplne bezprostredný: žiada od&nbsp;návštevníka postupný proces približovania sa cez takzvané kulisy, ktoré viackrát obtáčajú priečelie kláštora smerom k&nbsp;prístupovej ceste.

### Architektúra stavby

Na jednej strane tieto impozantné stĺpové kulisy, vysoké ako nebo’ (Ž 78,69) zacláňajú a
vzbudzujú dojem, že chcú odhovoriť od vstupu. Na druhej strane tým, že majú mnohé priepusty,
pozývajú návštevníka vchádzať cez ne krok po kroku. Hosť sa tak nestretne jedným vrzom s neznámym
svetom, ale na miesto, ktoré Božiu prítomnosť ukrýva, no zároveň odhaľuje, vstupuje postupne.
Okná hosťovských izieb, prirodzene, nesmerujú do vnútra Kláštora, srdca kláštornej architektúry;
ale k prístupovému areálu, ktorým sa prichádza do Kláštora, pretože hosť, obnovený na tele a na
duši „z potoka tvojich rozkoší” (Ž 36,9), je volaný k tomu, aby sa neodcudzil v takom spôsobe
života ktorý nie je jeho; ale aby sa vrátil do vlastného sveta a povolania.

<div class="image-side-by-side">
    <div class="left">
        <img src="/static/images/article01-2.jpg">
        <p>Vonkajšia stavba</p>
    </div>
    <div class="right">
        <img src="/static/images/article01-3.jpg">
        <p>Interiér kostola</p>
    </div>
</div>

### Kostol

Hosťovská časť a kostol tvoria jednotný architektonický komplex v tvare ryby – symbolu Krista. Vo
„vnútornostiach” a v „chvoste”, spomínanej ryby, je umiestnená hosťovská časť. „Hlava”, zas
uzatvára kláštorný kostol. Oltár, ktorý je tiež symbolom Krista, má svoje miesto v oku; mníšsky
chór, ktorý ho obkolesuje sú „žiabre“, pretože je to práve z modlitby, kde Cirkev Kristovo telo
získava dych a vitalitu. Absida, zodpovedajúca „ústam“ ryby je otvorená smerom k východu, odkiaľ
očakávame Kristov príchod v deň Jeho slávneho návratu.

> „Lebo ako blesk vzíde na východe a vidno ho až po západ, taký bude aj príchod Syna Človeka”
> — (Mt 24,27).

Otvor v&nbsp;abside siaha až do&nbsp;vysokopoloženej plochej strechy kostola, ktorá je&nbsp;takýmto spôsobom rozštiepená po&nbsp;celej svojej dĺžke. Táto trhlina, ktorá umožňuje oku zablúdiť v&nbsp;nebeskej klenbe, vzbudzuje tušenie nepotlačiteľnej dynamiky Kristovho Vzkriesenia. Tento lúč svetla, ktorý nám umožňuje ‚kontemplovať otvorené nebo’ (porov. Sk 7,56) a&nbsp;‚myslieť na&nbsp;veci čo sú hore’ (porov. Kol 3,2), vychádza z&nbsp;Krista, ukrytého v&nbsp;bohostánku.

<div class="image-full">
    <img src="/static/images/article01-4.jpg">
    <p>Kláštor najsvätejšej Bohorodičky (Horné orešany)</p>
</div>

### Kláštorný dvor

Kláštorný dvor, presný štvorec, je srdcom Kláštora, oknom otvoreným do neba. V jeho strede sa týči
studňa, symbol Krista, ako je napísané: „Z jeho vnútra potečú prúdy živej vody” (Jn 7,38). Z nej –
prameňa života – vytekajú v tvare kríža štyri potôčiky regulované v malých kanálikoch, ktoré po
prekročení stĺporadia viditeľne pretínajú štyri strany Kláštora, aby sa potom postupne stratili v
okolitom teréne.

> „Z Edenu vytekala rieka, ktorá mala zavlažovať raj, a rozdeľovala sa odtiaľ a tvorila štyri
> toky“ — (Gn 2,10).

Bez tohto neustáleho duchovného zavlažovania, prichádzajúceho od&nbsp;Krista, ktorý je&nbsp;
nevyčerpateľným prameňom, by&nbsp;kláštorný život vyschol. Ale „kto sa napije z&nbsp;vody,
ktorú&nbsp;mu ja dám, nebude žízniť naveky” (Jn 4,14). Jeho voda nám nielen uhasí smäd, či&nbsp;
prinesie občerstvenie, ale odstráni každý druh duchovného znečistenia. Symbol kríža zanecháva 
svoje stopy nielen v&nbsp;zemi a&nbsp;v&nbsp;dlažbe, ale aj na&nbsp;samotnej budove: v&nbsp;zhode 
s&nbsp;trasou štyroch potôčikov je&nbsp;znak kríža architektonicky zakomponovaný hlbokými zárezmi 
vo všetkých vonkajších stenách, a&nbsp;aj v&nbsp;krove badateľnými zárezmi.

Prostredníctvom architektúry je&nbsp;vyjadrené, že&nbsp;tajomstvo kríža, ktoré poznačuje život 
každého človeka nezmazateľným spôsobom, má svoj primát aj v&nbsp;Kláštore: vytvára z&nbsp;neho 
neodstrániteľný stred. Významným je, že&nbsp;stretnutie sa so svetským svetom je&nbsp;najviac 
evidentné práve na&nbsp;kláštornom dvore, ktorý je&nbsp;najintímnejším a&nbsp;najchránenejším 
miestom Kláštora. Dve tretiny kláštorného dvora pripomínajú klasickú architektúru stredovekého 
kláštora: štítová strecha okrášlená pôvabnými vikiermi, pravidelné striedanie murovaných stien
s&nbsp;oknami izieb. Protiľahlá strana, sledujúca parametre modernej architektúry, tvorí želaný 
kontrast: plochú strechu, samostatne stojace nadrozmerné okno, holú gigantickú stenu zo 
železobetónu (zadná stena kostola) bez akéhokoľvek otvoru či&nbsp;architektonického prvku. Mohol 
to&nbsp;byť kláštorný dvor podľa kánonu: symetrický, vyvážený, harmonický; nádhera dosahujúca až 
dokonalosť, kus raja na&nbsp;zemi – ako sa klasicky definuje. Náš je&nbsp;ale nepohodlný: 
každodenne nás vyzýva neuzavrieť sa egoisticky v&nbsp;romanticko-idylickom kútiku, ktorý je&nbsp;
rezervovaný a&nbsp;prístupný len pre tých, čo v&nbsp;ňom bývajú; ale vziať na&nbsp;seba dnešný 
svet taký, aký je: poznačený nedostatkom duchovného svetla a&nbsp;tepla, častokrát deformovaný, 
bez hĺbky, rovnováhy a&nbsp;krásy, v&nbsp;neustálych bolestiach kvôli kŕčovitému hľadaniu zmyslu 
života, lásky a&nbsp;šťastia. Stretnutie týchto dvoch svetov môže byť pre oboch šancou, keď bude 
položené k&nbsp;Ježišovým nohám a&nbsp;zúrodnené modlitbou: budeme si navzájom zrkadlom, pohnútkou 
k&nbsp;obnove a&nbsp;rastu…k svetlu.

Toto dielo môžete podporiť finančne zaslaním príspevku na číslo:

---
title: Zbierka na dokončenie exteriéru kláštora
preamble:
    text: >
        „Ďakujeme za každý príspevok. Za našich dobrodincov sa každý deň modlíme a
        raz za mesiac je na ich úmysel slúžená svätá omša. Dvakrát do roka
        organizujeme pre záujemcov s radov našich darcov duchovnú obnovu v našom
        kláštore.”
    author: Sestry benediktínky
    img: /static/images/collection.jpg
---

Kláštor najsvätejšej Bohorodičky bol založený v r. 2006 Kláštorom Sv. Marka v Offide. O dva roky
neskôr bola započatá stavba. Dokončená časť Kláštora už dnes umožňuje prijímať tých, ktorí sa
potrebujú stíšiť a načerpať silu. Avšak kláštorný komplex je stále vo výstavbe. Chýbajú exteriérové
omietky, izolácie, kostol – len hrubá stavba... Pôsobením poveternostných vplyvov dochádza ku
postupnému znehodnoteniu nedokončených častí stavby. Aby náš kláštor mohol plnohodnotne plniť svoje
poslanie, je nevyhnutná jeho dostavba. Táto je však možná len z dobrovoľných príspevkov našich
dobrodincov. K tomuto ušľachtilému cieľu môžete prispieť aj Vy! Za našich dobrodincov sa každý deň
modlíme a raz za mesiac je na ich úmysel slúžená sv. omša.

> „Pôsobením poveternostných vplyvov dochádza ku postupnému znehodnoteniu
> nedokončených častí stavby.”

<div class="image-full">
    <img src="/static/images/article01-1.jpg">
    <p>Kláštor najsvätejšej Bohorodičky (Horné orešany)</p>
</div>

# Architektúra stavby

### Dva svety

Architektúra nášho Kláštora predovšetkým hovorí o stretnutí dvoch svetov: sveta modernej
spoločnosti, s tradičným svetom kláštorného života, ktorého „pôvod je v pradávnych časoch, v dňoch
veľmi ďalekých” (Mich 5,1). Toto stretnutie je vyjadrené kombináciou dvoch architektonických štýlov,
ktoré sa k sebe približujú, aby sa stali jedným, no bez toho, že by sa plietli. Jeden bez druhého
by bol neúplný. Pre mníšsku klauzúru bol vybraný klasický štýl, pre kostol a hosťovský trakt naopak,
moderný. Oba kom-plexy sú založené na symetrických tvaroch, ktoré sú vyjadrením plnosti a
dokonalosti: štvorec pre klauzúru, kruh pre sektor, ktorý sa týka pohostinnosti voči svetu.

### Prístup do Kláštora

Pre umocnenie čo najväčšej otvorenosti konceptu, sa polkruhovitá forma, ktorá ohraničuje hosťovskú
časť s kostolom, smerom k príjazdovej ceste, predlžuje do vejára: „Pozrite, prichádzajú zďaleka,
títo od severu a od západu…” (Iz 49,12). Podľa tohto kruhového rozvrhnutia prístupového areálu vedú
všetky kroky jedným smerom, čo v hosťovi vyvoláva pocit, že existuje stred, ktorý treba objaviť;
jadro, ktoré priťahuje a zároveň vyžaruje. V polkruhovej línii periférie tejto vstupnej časti, sa
týči vo forme stél (pamätníkov) dvanásť „strážcov” bdejúcich nad naším Kláštorom: „dvanásť stél pre
dvanásť kmeňov Izraela” (Ex 24,4), „s dvanástimi menami dvanástich Baránkových apoštolov”
(Zjv 21, 14). Hosťovi je teda rezervovaná moderná časť budovy, čím sa mu pri prvom kontakte s jemu
neznámym kláštorným svetom poskytne možnosť „aklimatizovať sa”. Ale aj napriek tomu, nie je prístup
k hosťovskej časti úplne bezprostredný: žiada od návštevníka postupný proces približovania sa cez
takzvané kulisy, ktoré viackrát obtáčajú priečelie kláštora smerom k prístupovej ceste.

### Architektúra stavby

Na jednej strane tieto impozantné stĺpové kulisy, vy-soké ako nebo’ (Ž 78,69) zacláňajú a
vzbudzujú dojem, že chcú odhovoriť od vstupu. Na druhej strane tým, že majú mnohé priepusty,
po-zývajú návštevníka vchádzať cez ne krok po kroku. Hosť sa tak nestretne jedným vrzom s neznámym
sve-tom, ale na miesto, ktoré Božiu prítomnosť ukrýva, no zároveň odhaľuje, vstupuje postupne.
Okná hosťovských izieb, prirodzene, nesmerujú do vnútra Kláštora, srdca kláštornej architektúry;
ale k prístupovému areálu, ktorým sa prichádza do Kláštora, pretože hosť, obnovený na tele a na
duši „z po-toka tvojich rozkoší” (Ž 36,9), je volaný k tomu, aby sa neodcudzil v takom spôsobe
života ktorý nie je jeho; ale aby sa vrátil do vlastného sveta a povolania.

<div class="image-side-by-side">
    <div class="left">
        <img src="/static/images/article01-2.jpg">
        <p>Vonkajšia stavba</p>
    </div>
    <div class="right">
        <img src="/static/images/article01-3.jpg">
        <p>Interiér kostola</p>
    </div>
</div>

### Kostol

Hosťovská časť a kostol tvoria jednotný architektonic-ký komplex v tvare ryby – symbolu Krista. Vo
„vnútornostiach” a v „chvoste”, spomínanej ryby, je umiestnená hosťovská časť. „Hlava”, zas
uzatvára kláštorný kostol. Oltár, ktorý je tiež symbolom Krista, má svoje miesto v oku; mníšsky
chór, ktorý ho ob-kolesuje sú „žiab-re“, pretože je to práve z modlitby, kde Cirkev-Kristo-vo telo
získava dych a vitalitu. Absida, zodpove-dajúca „ústam“ ryby je otvorená smerom k výcho-du, odkiaľ
očaká-vame Kristov príchod v deň Jeho slávneho návratu.

> „Lebo ako blesk vzíde na východe a vidno ho až po zá-pad, taký bude aj príchod Syna Človeka”
> — (Mt 24,27).

Otvor v abside siaha až do vysokopoloženej plochej strechy kostola, ktorá je takýmto spôsobom
rozštie-pená po celej svojej dĺžke. Táto trhlina, ktorá umožňuje oku zablúdiť v nebeskej klenbe,
vzbudzuje tuše-nie nepotlačiteľnej dynamiky Kristovho Vzkriesenia. Tento lúč svetla, ktorý nám
umožňuje ‚kontemplovať otvorené nebo’ (porov. Sk 7,56) a ‚myslieť na veci čo sú hore’
(porov. Kol 3,2), vychádza z Krista, ukrytého v bohostánku.

<div class="image-full">
    <img src="/static/images/article01-4.jpg">
    <p>Kláštor najsvätejšej Bohorodičky (Horné orešany)</p>
</div>

### Kláštorný dvor

Kláštorný dvor, presný štvorec, je srdcom Kláštora, oknom otvoreným do neba. V jeho strede sa týči
studňa, symbol Krista, ako je napísané: „Z jeho vnútra potečú prúdy živej vody” (Jn 7,38). Z nej –
prameňa života – vytekajú v tvare kríža štyri potôčiky regulované v malých kanálikoch, ktoré po
prekročení stĺporadia viditeľne pretínajú štyri strany Kláštora, aby sa potom postupne stratili v
okolitom teréne.

> „Z Edenu vytekala rieka, ktorá mala zavlažo-vať raj, a rozdeľovala sa odtiaľ a tvorila štyri
> toky“
> — (Gn 2,10).

Bez tohto neustáleho duchovného zavlažovania, prichádzajúceho od Krista, ktorý je nevyčerpateľným
prameňom, by kláštorný život vyschol. Ale „kto sa napije z vody, ktorú mu ja dám, nebude žízniť
naveky” (Jn 4,14). Jeho voda nám nielen uhasí smäd, či prinesie občerstvenie, ale odstráni každý
druh duchovného znečistenia. Symbol kríža zanecháva svoje stopy nielen v zemi a v dlažbe, ale aj
na samotnej budove: v zhode s trasou štyroch potôčikov je znak kríža architektonicky zakomponovaný
hlbokými zárezmi vo všetkých vonkajších stenách, a aj v krove badateľnými zárezmi.
Prostredníctvom architektúry je vyjadrené, že tajomstvo kríža, ktoré poznačuje život každého
človeka nezmazateľným spôsobom, má svoj primát aj v Kláštore: vytvára z neho neodstrániteľný
stred. Významným je, že stretnutie sa so svetským svetom je najviac evidentné práve na kláštornom
dvore, ktorý je najintímnejším a najchránenejším miestom Kláš-tora. Dve tretiny kláštorného dvora
pripomínajú kla-sickú architektúru stredovekého kláštora: štítová strecha okrášlená pôvabnými
vikiermi, pravidelné striedanie murovaných stien s oknami izieb. Protiľahlá strana, sledujúca
parametre modernej ar-chitektúry, tvorí želaný kontrast: plochú strechu, sa-mostatne stojace
nadrozmerné okno, holú gigantickú stenu zo železobetónu (zadná stena kostola) bez aké-hokoľvek
otvoru či architektonického prvku. Mohol to byť kláštorný dvor podľa kánonu: symetrický, vyváže-ný,
harmonický; nádhera dosahujúca až dokonalosť, kus raja na zemi – ako sa klasicky definuje. Náš je
ale nepohodlný: každodenne nás vyzýva neuzavrieť sa egoisticky v romanticko- idylickom kútiku,
ktorý je re-zervovaný a prístupný len pre tých, čo v ňom bývajú; ale vziať na seba dnešný svet
taký, aký je: poznačený nedostatkom duchovného svetla a tepla, častokrát deformovaný, bez hĺbky,
rovnováhy a krásy, v neustá-lych bolestiach kvôli kŕčovitému hľadaniu zmyslu ži-vota, lásky a
šťastia. Stretnutie týchto dvoch svetov môže byť pre oboch šancou, keď bude položené k Ježišovým
nohám a zú-rodnené modlitbou: budeme si navzájom zrkadlom, pohnútkou k
obnove a rastu…k svetlu.

Toto dielo môžete podporiť finančne zaslaním príspevku na číslo:
